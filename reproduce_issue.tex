\documentclass[四库全书]{ltc-guji}
\usepackage{zhlipsum}

\begin{document}
\begin{正文}

\begin{段落}[indent=3]
\夹注{集解裴駰曰凡是徐氏義稱徐姓名以别之餘者悉是駰註解并集衆家義索隠紀者記也本其事而記之故曰本紀又紀理也絲縷有紀而帝王書稱紀者言為後代綱紀也正義郑玄注中候勅省圖云徳合五帝坐星者稱帝又坤靈圖云徳配天地在正不在私曰帝按太史公依世本大戴禮以黄帝顓頊帝嚳唐堯虞舜為五帝譙周應劭宋均皆同而孔安國尚書序皇甫謐帝王世紀孫氏注世本並以伏犧神农黄帝為三皇少昊顓頊髙辛唐虞為五帝裴松之史目云天子稱本紀諸侯曰世家本者繫其本系故曰本紀者理也統理衆亊繫之年月名之曰紀第者次序之目一者举数之由故曰五帝本紀第一禮云動則左史書之言則右史书之左陽故記動右隂故記言言為尚書事为春秋按春秋时置左右史故云史记}
\end{段落}

黄帝者\夹注{集解徐廣曰號有熊索隠按有土徳之瑞土色黄故稱黄帝猶神農火徳王而稱炎帝然也此以黄帝為五帝之首蓋依大戴禮五帝徳}少典之子姓公孫名曰軒轅。

\end{正文}
\end{document}
